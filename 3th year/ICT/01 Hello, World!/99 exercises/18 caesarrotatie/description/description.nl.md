De Caesarrotatie is een klassieke manier van *geheimschrift* via substitutieversleuteling. De bekendste manier is <a href='https://nl.wikipedia.org/wiki/Rot13' target='_blank'>**rot13**</a> waarbij elke letter van het alfabet vervangen wordt door de letter 13 plaatsen op te schuiven in het alfabet. Zo wordt de letter A de letter N.

Na de letter Z begint men terug bij het begin van het alfabet.

Er wordt beweerd dat Julius Caesar deze methode gebruikte om met zijn veldheren te communiceren, maar waarschijnlijk gebruikte hij ingewikkeldere methodes. Deze vorm van versleuteling is immers niet zeer sterk.

![Julius Caesar](media/caesar.jpg "Julius Caesar"){:data-caption="Julius Caesar'" width="40%"}

## Opgave

Schrijf een programma dat een hoofdletter vraagt aan de gebruiker en vervolgens de **rot13** substitutie bepaalt.

#### Voorbeeld
Invoer `A` resulteert in `N`, invoer `T` in `G`.

{: .callout.callout-info}
> #### Tip
> Gebruik de modulo-operator.