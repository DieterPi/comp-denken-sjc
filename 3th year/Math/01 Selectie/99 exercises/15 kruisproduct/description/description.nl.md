Stel dat je onderstaande breuken moet vergelijken:

$$
\dfrac{7}{10} \stackrel{?}{>} \dfrac{5}{8}
$$

Je zou de decimale vorm van beide breuken kunnen bepalen, of ze gelijknamig maken. Het kan echter nog sneller door het kruisproduct te bepalen. Door dat immers $$ 56 = 7 \cdot 8 > 10 \cdot 5 = 50$$ kan men snel een besluit trekken.

$$
 7 \cdot 8 > 10 \cdot 5 \Rightarrow \dfrac{7}{10} > \dfrac{5}{8}
$$

Er geldt zelfs een equivalentie:

$$
\dfrac{a}{b} > \dfrac{c}{d} \Leftrightarrow a\cdot d > b\cdot c
$$

## Opgave
Schrijf een programma dat de gebruiker om **vier getallen** vraagt, de tellers en noemers van beide breuken. Gebruik vervolgens het kruisproduct om de grootste breuk te bepalen en geef dit verzorgd weer.

Het eerste deel van het programma werd hieronder reeds gegeven.

#### Voorbeeld
Voor de breuken $$\frac{7}{10}$$ en $$\frac{5}{8}$$ verschijnt er.
```
De eerste breuk is:  7 / 10
De tweede breuk is:  5 / 8
7 / 10 > 5 / 8
```