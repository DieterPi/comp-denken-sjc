Een babysit hanteert de volgende tarieven:

- Het normale uurtarief is €6
- De minimumvergoeding is €10
- Als de babysit later dan 22u moet blijven, dan komt er een *nacht*vergoeding van €30 **bij**.

Het uurtarief wordt **per begonnen** uur aangerekend.

![Afbeelding door Cottonbro op Pexels.](media/cottonbro.jpg "Afbeelding door Cottonbro op Pexels."){:data-caption="Afbeelding door Cottonbro op Pexels." width="45%"}

## Opgave
Schrijf een programma dat achtereenvolgend het starttijdstip en eindtijdstip vraagt. Je vraagt telkens eerst naar het uur en daarna de minuten, met andere woorden: er wordt **vier keer** om invoer gevraagd.

Vervolgens bereken je de vergoeding volgens bovenstaande regels. Je mag er van uitgaan dat de babysit voor middernacht mag stoppen.

#### Voorbeelden

Stel dat een babysit om `16`.`30` u begint en mag stoppen om `19`.`10`u. Dan heeft deze babysit in het totaal 2.40 uren gewerkt maar worden 3 uren aangerekend. Er verschijnt dus:

```
Vergoeding: € 18
```

Stel dat een babysit om `18`.`30` u begint en mag stoppen om `19`.`20`u. Dan heeft deze babysit in het totaal 50 minuten gewerkt. Er verschijnt:

```
Vergoeding: € 10
```

Stel dat een babysit om `16`.`30` u begint en mag stoppen om `23`.`00`u. Dan heeft deze babysit in het totaal 6.30 uren gewerkt. Er worden 7 uren aangerekend en er verschijnt:

```
Vergoeding: € 72
```